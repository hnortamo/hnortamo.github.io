---
layout: single
share: false
title: "Bali till Singapore"
category: brollopsresa
---

Vi startade tidigt på morgonen från Seminyak mot flygfältet för att resa till Singapore. Bilresan dit gick smidigt utan allt för mycket trafik. Framme på flygfältet så får vi vi veta att vårt flyg kommer starta drygt en timme sent eftersom planet är försenat från Singapore. Vi sätter oss och väntar och en stund senare visar det sig att flyget blir ytterligare en timme sent. Vi väntar på flygfältet och efter en lång väntan så startar vi till sist. Jag läser vidare i Eat, Pray, Love i flyget. Efter att piloten meddelat att vi börjar landa i Singapore så cirklar vi runt väldigt länge. Efter en stund får vi veta att det regnat häftigt i Singapore och därför finns det många plan som inte kunnat landa och som alla väntar. Vi cirklar runt en god stund till innan vi kan landa. Sen är vi äntligen framme i Singapore några timmar senare än planerat. Det var mest jobbigt för Henrik som ännu inte mådde så bra och som sovit dåligt. 

![IMG_20241217_214626_032](https://github.com/user-attachments/assets/17ac1ae5-9280-4aa3-ac17-4031b7b55b6f)


Vi checkade in på vårt hotell som är snyggt och fräscht men rummet litet jämfört med de tidigare. Första intrycken av Singapore är att det är väldigt rikt och modernt, speciellt i jämförelse med Bali. Här finns många skyskrapor och häftiga byggnader, men samtidigt är det väldigt grönt. Kontrasten till Bali är verkligen stor. Här kan man till och med dricka kranvattnet (filtrerat sådant) och det finns markerade övergångställen och kollektivtrafik. Stämningen är också annorlunda, det märks att Bali mest går runt på turism och risodling, medan ekonomin i Singapore ser helt annorlunda ut. 

På kvällen gick vi och äta till ett köpcenter i närheten och beställde två allt för stora portioner. Men gott var det! Sen drog vi oss tillbaka till hotellet, hoppas på att se mera av staden imorgon. 


![IMG_20241217_213610_837](https://github.com/user-attachments/assets/e36d0cef-2494-4168-83b3-bd32adb795c7)


![IMG_20241217_214300_986](https://github.com/user-attachments/assets/d5ddab7d-05c8-47a6-9ba8-6fb1ef626b7d)

