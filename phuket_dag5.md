# Phuket dag 4

Idag spenderade vi en heldag på stranden! Sol, 35 grade, och varmt vatten i havet, vad mer kan man önska sig? Vi varvade simning med att slappa i solstolar under parasollet. Henrik plockade upp Eat, Pray, Love medan jag läste Den gröna milen av Stephen King som jag plockat ur bokbytningshyllan. 

Mot kvällen gick vi till hotellet och gjorde oss i ordning för middag. Vårt hotell ordnade grillkväll som vi deltog i, och vi märkte sen då vi var där att den ordnades för att fira ortodoxa julafton. Tydligen räknar ortodoxa kyrkan ännu ut julafton enligt den julianska kalendern, och i år inföll den 7 januari. Som förrätt fanns bland annat borsjtj-soppa, men också vårrullar och liknande. Vi har märkt att det finns ganska mycket ryssar på vårt hotell och i Phuket överlag. Det var ingen rusning till restaurangen, men det tog ändå sin tid före maten kom. Maten var helt okej, och det fanns också efterrättsbord. 

Efter middagen drog vi oss tillbaka till hotellrummet och fortsatte läsa våra böcker. 
