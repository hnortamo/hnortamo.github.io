# Phuket dag 5

Idag ville jag gå på massage och möjligen ansiktsbehandling, så efter frukost kollade vi lite recensioner på Google och sen gick vi och titta efter ett ställe dit vi kunde droppa in. Vi hittade ett spa som verkade helt bra och de hade tid direkt. Vi beställde en av deras paketbehandlingar som bestod av 1 h svensk massage och 1 h ansiktsbehandling. Vi hade inte alls kollat upp vad svensk massage innebär, men den visade sig innehålla en hel del "trummande" mot musklerna. En helt kul och avslappnande upplevelse, men lite mörbultad kände man sig efteråt. Ansiktsbehandligen var väldigt bra och innehöll också massage av ansiktet, hårbotten, nacke och axlar. Sammanfattningsvis väldigt lyckat och nu vet vi vad svensk massage betyder! 

Vi åt lunch på ett närliggande ställe, jag åt en väldigt god kokosmjölkssoppa. Samtidigt fick vi båda meddelande av Finnair att vårt flyg följande dag har flyttats fram från kl. 10:45 till 23:35, så vi får i praktiken en till dag här, inte oss emot! Dessutom borde vi kunna ansöka om ersättning eftersom vi meddelades bara en dag i förväg. 

Efter den sena lunchen gick vi till hotellet och slappade vid hotellpoolen resten av eftermiddagen. Till middag åt vi hamburgare. Till näst ska vi ännu ta ett bad i hotellrummets badkar. 
