# Phuket dag 6 och hemresan


Vår sista dag av resan och i Phuket! Direkt efter frukost gick vi till stranden för att hinna ta ett sista dopp för det var dags att packa och checka ut. Vädret var perfekt igen och vi hann simma och sola en timme på stranden. 

![IMG_20250110_114559_507](https://github.com/user-attachments/assets/62042afd-1e1e-4d0f-a0be-b0b7db904539)


![IMG_20250110_114600_284](https://github.com/user-attachments/assets/e6000991-d6bc-4302-89cf-f68621a286f0)


![IMG_20250110_114559_910](https://github.com/user-attachments/assets/5ef0413c-de99-47cf-b68c-124a549fe45a)


Sen gick vi för att packa väskorna, och checkade ut kl. 12. Utcheckning tog väldigt lång tid, för ingen i personalen kunde hitta kvittona för några drinkar som vi beställt i poolbaren och satt upp på rummet. Efter att de hade ringt runt och funderat på detta ca en halvtimme så sa de att vi kunde därifrån då de inte hittade något. 

![IMG_20250110_114559_617](https://github.com/user-attachments/assets/2209ed36-090a-441f-987b-b51efa8b4af3)


![IMG_20250110_114600_235](https://github.com/user-attachments/assets/7efe2b4d-5421-486a-8a16-41f76ed7ec28)


![IMG_20250110_114606_075](https://github.com/user-attachments/assets/50a854b7-bfdd-4a3f-87e9-f98e118e070a)


Vi gick och åt lunch, och sedan parkerade vi oss vid hotellets pool. Elin gick ännu på en thaimassage och fick håret flätat. Sen njöt vi av solen vid poolen tills det var dags att äta middag. 

![IMG_20250110_114605_482](https://github.com/user-attachments/assets/8f0cc8a5-3e3d-4495-946f-57511e045d93)


![IMG_20250110_114605_302](https://github.com/user-attachments/assets/81d7ca35-7f81-4eb0-b4f4-2bd9c93e7b7b)


![IMG_20250110_121537_191](https://github.com/user-attachments/assets/d0c37ab7-c227-465f-967d-c9277bfbc2b4)


![IMG_20250110_114605_943](https://github.com/user-attachments/assets/2797fa2b-84fe-4cb4-ad34-5457ceb2423c)


![IMG_20250110_121534_009](https://github.com/user-attachments/assets/a435f5d2-39bf-4013-8659-b83b31a67041)


Efter våra sista portioner curry med ris för den här gången gick vi till hotellet och bytte om till resekläder. Samtidigt hade receptionen tydligen till sist  lokaliserat våra barkvitton så vi kvitterade den räkningen. Efter det hoppade vi in i vår förbeställda taxi till flygfältet. 


![IMG_20250110_114605_563](https://github.com/user-attachments/assets/0bb72bd2-380f-4fde-a1e3-29af24f5a5c2)


![IMG_20250110_114606_097](https://github.com/user-attachments/assets/a4277115-ddf7-41c4-802a-141115275f1e)


![IMG_20250110_114605_214](https://github.com/user-attachments/assets/6b65e802-26c5-45d3-9362-37ebac1e6e01)


För att ta oss till flygfältet hade vi förbokat en taxi via hotellet. Killen i receptionen funderade att de tar en till en och en halv timme att köra till flygfältet, men sa att vi sku kolla med
personalen som ansvarade för att boka taxin. Det var helt bra
då personen i fråga informerade oss om att det lätt kan ta två timmar
till flygfältet, så vi bokade med extra marginal. Sist och slutligen så tog den 42km långa
färden 1h 50 min. Taxiresan gick ändå bra, en del rusning
men bara en vanlig dag enligt vår kusk.

![IMG_20250110_114620_300](https://github.com/user-attachments/assets/de203e96-94e1-42d9-86a3-e17aacc9c4c2)


Vid flygfältet blev vi överraskade av hur lång kö
det bar vid bagdroppen då vi var på plats 2,5 timmar
före planet skulle fara. Av någon okänd anledning
(kan ha berott på att vi var 13 h sena och passagerare som skulle vidare från Helsingfors kanske hade något strul) rörde sig kön otroligt långsamt.
Efter ca 1h köande var det äntligen vår tur. Vi fick vouchers för mat
pga. förseningen som vi dock knappt hann använda. Passkontrollen och säkerhetskontrollen tog lite över 30 min så vi var vid gaten 10 min före den skulle öppnas.

Vi handlade snabbt en mango sticky rice och lite
andra snacks och stiger på planet. Som förväntat
så fick vi middag (den trevliga tiden 01:00) när vi e i luften.
Middagen var riktigt god. Efter det snabbar vi upp resan med att
försöka ta en 7 timmars tupplur. När vi vaknar hinner vi äta
frukost och se på en film, sen är vi framme.

![IMG_20250110_114619_914](https://github.com/user-attachments/assets/a6a4a0a9-93a3-4bb8-8ea8-a4c66e34a174)


För första gången testar vi att ta Bolt från flygfältet, det finns nuförtiden bra skyltat vart man kan beställa dem. Vi äter snabbt morgonmål i Westend och tar sen en helt för billig Bolt till järnvägsstationen (9.20€) 

Så efter:

- 33 dagar
- 5 flygresor
- 4 länder
- 11 hotell
- En hel drös med fordon: bil, buss, tåg, moped, tuktuk i flera varianter, båt.

Samt oräkneliga härliga upplevelser
är vi tillbaka hemma.

Vi har rest uppskattningsvis:

- 25 000 km i luften
- 2700 km på land
- 260 km på hav

![IMG_20250110_114620_585](https://github.com/user-attachments/assets/b92dd232-27af-4a47-b65f-b8f7448179d6)

