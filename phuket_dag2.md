# Phuket dag 1

Jag börjar äntligen återvända till livet efter att i fyra dagar tittat på insidan av olika hotellrum och kämpat mig igenom båtresorna mellan de olika öarna på vår öhoppning. Jag har haft klassisk förkylning, hur man nu lyckas få det här i södern. Jag såg inte särskilt mycket av Phi Phi och Koh Lanta, men i alla fall hade vi inte planerat in något specifikt vi ville se. Förutom att snorkla men det kan vi förhoppningsvis göra på Phuket.

Vi vaknar upp i vår fina bungalow och går på morgonmål på resorten. Bra utbud men mycket folk kl. 9. Sedan går vi rakt till stranden, Kata Beach, som är väldigt nära vårt hotell ner för en brant backe. Vi betalar 200 baht för solstolar för dagen och går och simma. Jag önskar att vattnet i Finland på sommaren skulle vara lika varmt. Vi spenderar hela dagen på stranden med att simma och sitta under parasollet och läsa bok. Jag läste en biografi om Tim "Avicii" Bergling. Vi tar också en lunchpaus på närmaste restaurang. 

![IMG_20250104_221943_931](https://github.com/user-attachments/assets/c5eecb87-045b-4d52-aeaf-e056827f36ea)


![IMG_20250104_221944_170](https://github.com/user-attachments/assets/362c8eb5-086e-4a73-9719-da657b5c0c77)


![IMG_20250104_221944_435](https://github.com/user-attachments/assets/00646146-d883-401e-a0e4-dd04cbe57543)


![IMG_20250104_221944_255](https://github.com/user-attachments/assets/b8b09fc7-ad2a-424e-b048-d95900a71af2)


![IMG_20250104_221944_686](https://github.com/user-attachments/assets/b0684459-6bdb-495d-89d4-37cdf6be33fa)


Efter att ha druckit varsin drink vid hotellets poolbar samt duschat av oss sanden går vi och äter middag. Sen kollar vi in ett minigolfställe med dinosaurietema, men där är så mycket människor att hon i kassan råder oss att komma tillbaka en annan gång. Istället går vi och kollar på Kata Night market och köper lite för stora portioner med kokosmjölksglass, supergott! 


![IMG_20250104_221944_665](https://github.com/user-attachments/assets/8476789e-c6d8-4e93-97b4-dc3b2bf899fe)


![IMG_20250104_223748_137](https://github.com/user-attachments/assets/705538f3-6940-4ae5-82c5-a98088f2a39a)


![IMG_20250104_223003_235](https://github.com/user-attachments/assets/3312a869-8df8-4b27-befe-6a22d7a7a5bc)


![IMG_20250104_221944_502](https://github.com/user-attachments/assets/f8fb7179-87f3-4e53-ab53-9b0e4b639d93)



Vårt hotell är på ett bra ställe nära stranden och mycket restauranger, men ändå lugnt och ifred. Endast uppförsbacken då man ska tillbaka är jobbig!

/ Elin
