Idag tog vi en lugnare dag i Siem Reap. På förmiddagen besökte vi Angkor National Museum och lärde oss mera om historien bakom Angkor Wat. Det var ett bra och tydligt uppbyggt museum som fokuserade mycket på konststilar och kungar genom olika epoker av Kambodjas antika historia. 

Vi skulle också ha varit intresserade av att lära oss om Kambodjas närtidshistoria, men det fanns inte riktigt några museum eller utställningar som behandlade det i Siem Reap. Det finns antagligen sådana i Phnom Penh som är Kambodjas huvudstad. 

På eftermiddagen valde vi att ta det lugnt och läsa bok på hotellets balkong, eftersom det inte fanns så mycket annat att göra i Siem Reap. Staden var inte vår favorit, den kändes ganska ful och stökig och hade inte så mycket intressant att se. 

På kvällen åt vi igen middag på Pub Street och gick sedan och packade färdigt för morgondagen. 

- Elin
