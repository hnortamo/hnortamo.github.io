Det var dags att packa igen. Den här gången 
var Henrik lite lat och tog fram vår extra ryggsäck
för att inte behöva pussla ner skorna. Under resan har vi märkt
att lite mera volym i väskorna skulle vara trevligt så att det inte skulle vara så noggrant med packandet.

Efter utcheckning så tar vi båten till Chinatown,
Bangkoks Chinatown lär vara den största i världen.
Här är mycket människor och väldigt trånga gator. Prisman hemma i Finland
har smalt utbud jämfört med alla typer av mat och livsmedel som såldes här.
Förvånansvärt nog så såldes det väldigt lite souvenirer,
men däremot enorma mängder med krimskrams. Vissa sålde däremot
helt vardagliga saker som korgar och tvättmedel.
Vi åt lunch i Chinatown, Henrik vågade int pröva gatumat
så vi tog en restaurang, dock nog kinesisk. Restaurangen spelade Feliz Navidad på repeat vilket vi hann bli ganska trötta på.

Efter lunch tog vi båten tillbaka men stannade vid
ett köpcenter för lite shopping och kaffepaus.
De bra att man är från Finland så känns inte 4€ för cappuccino 
så dyrt. Sedan tog en sista båttur tillbaka till hotellet.
Båtförarna kändes i allmänhet väldigt skickliga och
personalen vid bryggorna hadde grym kontroll 
över vilka människor skulle med vilken båt, till och med 
så att båtarna oftast stannade kortare tid vid bryggan
än vad metron gör hemma i Finland.

Sen skulle vi till tåget. Vi ska ta nattåget till Chiang Mai i norra Thailand. Det tog över en timme att ta sig
till stationen med två byten men vi hade gott om tid
och det gick smidigt. Google Maps var inte till hjälp
för exakta ruttplaneringen då den inte visste
att man kunde gå direkt från metron till tågstationen så flera intressanta 
rutter erbjöds.

Själva tågstationen var jättestor men lite konstigt byggd och såg lite ut som en flygplats. Efter lite väntande, ett misslyckat försök att hitta en kylskåpsmagnet, och efter att ha stått upp för att hedra kungen (på vissa platser spelas det tydligen alltid då och då en kunglig melodi och då bör man stå) kom tåget. Vi gick ombord på tåget och gick direkt till restaurangvagnen för att undvika kön. Vi blev positivt överraskade av maten på tåget.
Sittplatserna hann vi njuta av ca 30 min och sedan gjordes de om till sängar, var man nog rymms och sitta bra.
Vi får se hur bekvämt vi sover i natt. 

Som stad var Bangkok...
