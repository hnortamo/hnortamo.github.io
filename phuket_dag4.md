# Phuket dag 3

Jag har haft som mål att snorkla under resan, och vi har funderat en hel del på var vi ska göra det. Planen var att snorkla på Phi Phi-öarna eller Koh Lanta, men då jag var sjuk så blev det inte av. Kata beach är inget vidare för snorkling, och då vi kollat på snorklingsturer så går de flesta till nån närliggande ö, vilket gör att man måste ta taxi till en hamn och sedan båt, så det blir en heldagsutflykt av det hela. Vi har ingen större lust att åka till flera öar eftersom vi redan gjort vår öhoppning. Då vi snackar med en kille i hotellets reception om saken så tipsar han om att Ya Nui-stranden är bra för snorkling, och den är bara ca 20 min bort med bil. 

![IMG_20250107_082748_220](https://github.com/user-attachments/assets/cc4ddccb-a7b1-49bb-b977-cf74763fd273)


![IMG_20250107_082747_544](https://github.com/user-attachments/assets/a7845f41-0eac-42ac-a7da-b3a6c9c7fc43)


![IMG_20250107_082800_628](https://github.com/user-attachments/assets/5feaecc1-595a-4054-91f3-0892ae1d8869)


Genast efter frukosten tar vi oss mot Ya Nui, med en flakbilsskjuts som i Chiang Mai. Vägen dit går över kullar och det är väldigt fin utsikt. Väl framme hittar vi ett ställe som hyr ut snorkelutrustning och plockar med oss varsin. Det visar sig dock inte vara helt lätt att få snorkeln att sitta tätt, och vi hamnar båda gå upp ut vattnet och byta snorkel ett par gånger före vi hittar en som funkar, vilket ganska irriterande. Till sist håller det någorlunda tätt och vi simmar iväg.

Vi ser väldigt mycket fiskar i olika färger, och de verkar inte bry sig fast man simmar ganska nära dem. Vi ser också sjöstjärnor och sjöborrar. Det är roligt att snorkla men också lite läskigt. Det är ställvis ganska djupt och då finns det ingenstans att stå då cyklopet börjar krångla, alternativt bara vassa koraller. Vissa av fiskarna är också ganska stora. Dessutom är det förvånansvärt strömt och man hamnar simma på riktigt på vissa ställen. Vi hade först tänkt simma ut till en ö som ligger 300 m ut men bestämmer oss för att skippa det pga. strömmarna. Det var ändå roligt att testa och vi är glada att vi tog oss hit, och glada att vi hittade ett snorklingsställe så pass nära.

![IMG_20250107_082747_916](https://github.com/user-attachments/assets/6be845aa-b574-4083-b371-a1b7285b7c10)


![IMG_20250107_082748_240](https://github.com/user-attachments/assets/931b39e3-c2cc-434a-81d1-eea349044fba)


![IMG_20250107_082748_130](https://github.com/user-attachments/assets/9a9e1fc7-ac49-4506-b98e-7a0956d732e2)

![IMG_20250107_082747_954](https://github.com/user-attachments/assets/9f7b9fda-a110-47f8-829e-a703e61b37b5)


Vi äter lunch på Ya Nui och åker sen tillbaka. Efter att ha duschat bort saltvatten ur håret så går vi till poolen och läser en stund. Det är mera molnigt idag så inte like stekhett som igår. 

![IMG_20250107_082739_443](https://github.com/user-attachments/assets/2a571072-c9a6-4bcd-93a7-b3191c1b57c3)


![IMG_20250107_082738_861](https://github.com/user-attachments/assets/beaee979-d776-4713-a248-3565a3fa532f)

![IMG_20250107_082739_651](https://github.com/user-attachments/assets/8f2abdc3-6e12-4a7d-8be6-e3d8aa5fb49d)


Till middag äter vi pizza på en fin restaurang. 

Efter middagen promenerar vi till Kata Palm, hotellet som jag med familj bodde på då vi var i Thailand för 10 år sen. Hotellet såg ganska likadant ut och vi kollade också in andra bekanta ställen, som elefantstatyerna där man gick över gatan till stranden. Roligt att minnas den resan!

![IMG_20250107_082739_021](https://github.com/user-attachments/assets/65e36431-a7df-4aa9-9902-4dfd9c813c2c)


![IMG_20250107_082739_307](https://github.com/user-attachments/assets/ea114cb3-0027-47aa-be7b-a0180ad67e5a)


![IMG_20250107_082729_367](https://github.com/user-attachments/assets/7221f4cf-4e8d-4ef5-8b61-51b2c19e98da)


![IMG_20250107_082729_570](https://github.com/user-attachments/assets/715ae2c7-ba48-464a-845f-bc20bb8d8efa)


![IMG_20250107_082729_226](https://github.com/user-attachments/assets/9f6719f2-bc53-4d8e-88bb-8deda2469e3c)


![IMG_20250107_082728_869](https://github.com/user-attachments/assets/2280de75-f6b5-42d8-98c7-16025b627ee5)


![IMG_20250107_084155_934](https://github.com/user-attachments/assets/b5b63f2d-4d75-4b71-b18f-d074c5dabdd0)


/ Elin
