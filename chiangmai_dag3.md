# Chiang Mai dag 3

Idag har vi sett elefanter! För att maximera vår tid i Chiang Mai så bokade vi en utflykt till elefanter. 

![IMG_20241229_214141_398](https://github.com/user-attachments/assets/6f44dabd-951a-4691-b85b-29a7478e645d)

![IMG_20241229_214142_190](https://github.com/user-attachments/assets/d30c210e-a0fc-4967-bb92-1af3d255cb3e)

Vi steg igen upp kl 6:30, åt frukost och blev sedan upplockade av en minibuss. Vi körde till Toto's Elephant Sanctuary, ca 1,5 h norr om Chiang Mai. Framme så fick vi byta kläder för att inte smutsa ner våra egna. Sedan följde en kort infosession om elefanterna och om säkerheten. Efter det var det dags att träffa elefanterna! 

![IMG_20241229_214135_253](https://github.com/user-attachments/assets/64de6ad0-d01b-475d-b115-67702f7fcb50)


![IMG_20241229_214135_635](https://github.com/user-attachments/assets/0d264e39-b706-4aa1-9078-a12bd87ba464)


![IMG_20241229_214135_247](https://github.com/user-attachments/assets/eabc63c5-1a40-4567-aeb4-6e8b7da5226e)


Först så fick vi mata elefanterna med bananer. 
Elefanterna stod först artigt bakom ett staket och man kunde ta bilder med dem, men sedan då de tyckte att matningen gick för långsamt så steg de helt enkelt över staketet och åt rakt ur korgarna. 

![IMG_20241229_214135_678](https://github.com/user-attachments/assets/7c06eca1-106a-4b72-94b7-c8d8ba5f1f32)


![IMG_20241229_214135_682](https://github.com/user-attachments/assets/c91f21b3-6d06-4422-9513-a92a08606691)



Efter matningen så gick vi på en promenad genom djungeln med elefanterna. De fick fritt gå längs de stigar de ville och stanna och äta eller klia sig, och vi följde med före eller efter dem. Det var väldigt roligt att vi fick tillbringa så mycket tid med att observera elefanterma! Sammanlagt gick vi med elefanterna i över en timme.
En stackars kvinna fick användning för lånekläderna när hon bärandes på sitt barn snubblar och ramlar rakt i en pöl med elefantpiss.


![IMG_20241229_214141_432](https://github.com/user-attachments/assets/e7b85951-982e-49cb-ab5d-802772d93b77)


![IMG_20241229_214135_422](https://github.com/user-attachments/assets/644e3816-b743-484e-bd6b-180ea941681b)


![IMG_20241229_214135_865](https://github.com/user-attachments/assets/1213275a-8e71-4c2a-b5c0-e001f08cc1e4)


![IMG_20241229_214141_537](https://github.com/user-attachments/assets/5d3a60e7-9ffb-4492-af9b-16994671f777)


Mot slutet av promenaden så gick vi längs en liten bäck och elefanterna fick dricka och lerbada sig lite. Henrik visar sin tapperhet med att raskt springa förbi både sin fru och en trebarnsfamilj när elefanten kom lite väl nära på stigen.


![IMG_20241229_214142_077](https://github.com/user-attachments/assets/17617890-5460-44aa-9b59-03ec84cb1761)

![IMG_20241229_214147_773](https://github.com/user-attachments/assets/ba560abf-9521-4f82-87ba-1223e10853d2)

Efter skogsvandringen var det dags att säga hejdå till elefanterna, och vi bjöds ännu på lunch före det var dags att åka tillbaka.

Jag tillbringade en hel del tid med att titta på olika elefantparker före vi bestämde vad vi skulle boka. Det finns en uppsjö av olika center som erbjuder elefantupplevelser och det var lite av en djungel att navigera. Att rida på elefanter erbjuds i princip ingenstans mera, och lika bra så. Däremot marknadsförde många ställen att man skulle bada med elefanterna, vilket vi inte var så intresserade av. Dessutom är det ganska kallt i vattnet den här årstiden så då måste elefanterna ofta tvingas att gå och simma. Till sist hittade vi Toto's där man vandrade med elefanterna istället för att simma, och vi var väldigt nöjda! 
Det kändes som att elefanterna togs bra om hand av skötarna som var på plats, det var trevligt att de kunde röra sig så pass fritt vart de ville. 

En jätterolig upplevelse! Henrik tyckte att det var spännande eftersom det var första gången han såg elefanter, och föredrog att hålla sig på behörigt avstånd från elefanterna. Jag såg elefanter också förra gången vi var till Thailand, de är verkligen häftiga djur. Det var roligt att se dem i sin naturliga miljö och höra dem braka runt i skogen där vi gick. Definitivt en av resans höjdpunkter! 

Efter att vi kom tillbaka till staden gick vi och äta mango med klibbigt ris, en lokal efterrätt. Sen gick vi runt lite i staden och tittade på stadsmurens port. 
Efter det här gick vi ännu till en salong, jag gick på pedikyr och Henrik på fotmassage. 

![IMG_20241229_214128_092](https://github.com/user-attachments/assets/8200dc79-18b6-4bef-90c1-e3c008254fbb)


![IMG_20241229_214141_485](https://github.com/user-attachments/assets/453dc49d-95af-451c-9220-5db57d8ae523)


![IMG_20241229_214142_057](https://github.com/user-attachments/assets/3e970a1e-eb9a-4149-87ee-af81789c18ac)


Sedan tog vi vet pick och pack och åkte mot flygfältet i extremt god tid för att resa till Phuket. 
På flygfälte var vi helt för tidigt (Henrik brukar tycka om mycket marginal). Fanns inget att göra, väldigt lite butiker och bagdroppen öppnade först en timme efter att vi kom på plats, så lite dåligt planerat. Vi hittade dock en helt ok Chiang Mai magnet. Allmänt lite fult flygfält, otroligt trångt efter säkerhetskontrollen då det bara var ett långt utrymme framför gatena med några trånga caféer, så man kunde inte gå förbi när människor började köa. Ungefär en timme försenade från 21:45 då flyget skulle avgå så kan vi äntligen starta. AirAsia är lågprisbolag och det syns med väldigt trånga platser och obekväma säten, men vi kommer bra fram. Runt ett på natten har vi fått vår väska och ringt efter hotellskjuts. Tur att vi tog transport via hotellet och inte generisk taxi, vi får veta att hotellet tappat bort vår bokning (lite oklart varför, förstod inte riktigt vad de babblade). Nåh, de har i alla fall bokat in oss på ett annat hotell var vi checkar in lite före två på natten, bestämmer att vår bokade båtfärd kl. 9:30 är för tidig och bokar nya biljetter till kl. 11. Sedan sover vi.


/ Elin
