# Chiang Mai dag 3

Idag åkte vi på en till utflykt, vi har verkligen maxat ut vår tid i Chiang Mai. Idag har vi nämligen sett elefanter!

Vi steg upp relativt tidigt igen, åt frukost och blev sedan upplockade av en minibuss. Vi körde ca 1,5 h norr om Chiang Mai till Toto's Elephant Sanctuary. Väl framme fick vi byta kläder för att inte smutsa ner våra egna. Sedan följde en kort infosession om elefanterna och om säkerheten. Efter det var det dags att träffa elefanterna! 

Först så fick vi mata elefanterna med bananer. Henrik tyckte att det var spännande eftersom det var första gången han såg elefanter, och höll sig på behörigt avstånd från elefanterna. Jag såg elefanter också förra gången vi var till Thailand, de är verkligen häftiga djur!

Elefanterna stod först artigt bakom ett staket och man kunde ta bilder med dem, men sedan då de tyckte att matningen gick för långsamt så steg de helt enkelt över staketet och åt rakt ur korgarna. 

Efter matningen så gick vi på en promenad genom djungeln med elefanterna. De fick fritt gå längs den stig de ville och stanna och äta eller klia sig, vi gick före eller efter dem och följde med. Det var väldigt roligt att vi fick tillbringa så mycket tid med att observera dem! Sammanlagt gick vi med elefanterna i över en timme.

Mot slutet av promenaden så gick vi längs en liten bäck och elefanterna fick dricka och lerbada sig lite.  

Sedan var det dags att säga hejdå till elefanterna, och vi bjöds ännu på lunch före det var dags att åka tillbaka.

Jag tillbringade en hel del tid med att titta på olika elefantparker före vi bestämde vad vi skulle boka. Det finns en uppsjö av olika center som erbjuder elefantupplevelser och det var lite av en djungel att navigera. Att rida på elefanter erbjuds i princip ingenstans mera vilket säkert är lika bra. Däremot marknadsförde många ställen att man skulle bada med elefanterna, vilket vi inte var så intresserade av. Dessutom är det ganska kallt i vattnet den här årstiden så då måste elefanterna tvingas att gå och simma. Till sist hittade vi Toto's där man promenerade med elefanterna istället för att simma, och vi var riktigt nöjda! 
Det kändes som att elefanterna togs bra om hand av skötarna som var på plats, trevligt att de kunde röra sig så pass fritt vart de ville. 

Definitivt en av resans höjdpunkter! 

Efter att vi kom tillbaka till staden gick vi och äta mango med klibbigt ris, en lokal efterrätt. Sen gick vi runt lite i staden och tittade på stadsmurens port. 

Efter det här gick vi ännu till en salong, jag gick på pedikyr och Henrik på fotmassage. 

Sedan tog vi vet pick och pack och åkte mot flygfältet i extremt god tid. Resan till bäst går till Phuket. Vi är mycket nöjda med vår vistelse i Chiang Mai som helhet!

/ Elin
