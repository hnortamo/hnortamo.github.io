# Chiang Mai dag 1

Vi väcktes kl. 6:00 på morgonen på tåget. Natten var lite skakig och inga ljus dämpades i vagnen, men Elin lyckades ändå sova någorlunda, Henrik inte lika bra. Men smidigt är det att man reser medan man sover och sedan färdigt vaknar upp på ett nytt ställe!

![IMG_20241227_213432_251](https://github.com/user-attachments/assets/b8db768b-b556-4af2-9d1a-c47d4021505e)


Vi kom fram kl. 7:15, åkte en kort väg till hotellet, lämnade våra väskor och beställde frukost. 
Sedan gick vi för att utforska staden. Chiang Mai är Thailands näststörsta stad och den kändes helt annorlunda än Bangkok. I den gamla stadskärnan där vi bor finns inga höga hus, inte så värst mycket trafik och ganska lite människor. Så skönt och avslappnande jämfört med Bangkoks storstadsmyller! Vi gillade staden genast just för att kontrasten var så stor. Staden känns inte heller lika turistig som andra ställen vi varit på. 

![IMG_20241227_213439_787](https://github.com/user-attachments/assets/14c80696-0c75-475c-b7b7-40da2c767468)


I Chiang Mais gamla stad finns hur många tempel som helst. Vi utforskade några av dem:

Wat Jet Lin - ett tempel med en trädgård och damm med fiskar.

![IMG_20241227_213432_245](https://github.com/user-attachments/assets/69aa1454-d123-4e8b-8bb4-8aa710f2e158)


![IMG_20241227_213752_071](https://github.com/user-attachments/assets/9b43847e-33be-439b-843b-1bc47338c848)


![IMG_20241227_213432_146](https://github.com/user-attachments/assets/f651b3d3-9407-41bd-9006-67d4aff0d907)


Wat Chedi Luang - till en av byggnaderna tilläts bara män gå in.

![IMG_20241227_213432_301](https://github.com/user-attachments/assets/c7f66e00-792a-496b-892e-b946fff258ed)


![IMG_20241227_213432_049](https://github.com/user-attachments/assets/77a33dbf-69fd-4843-b44b-75eb0de81e4e)

Wat Phra Singh - det största och mest utsmyckade templet.

![IMG_20241227_213439_463](https://github.com/user-attachments/assets/5c9cc1f6-f982-4f27-93bb-7976a473bd12)


![IMG_20241227_213439_767](https://github.com/user-attachments/assets/be74972d-6414-473b-9992-58dc71601121)





Three Kings monument - inte ett tempel.

![IMG_20241227_213431_770](https://github.com/user-attachments/assets/6b1171fe-6b8c-4424-8586-2d1fe083a292)


Efter sightseeingen gick vi och åt lunch, som blev att kosta sammanlagt 140 baht eller 4 € för två personer.
Sedan gick vi och checkade in på hotellet. Vårt hotell var riktigt fint och fräscht. 

Efter en paus på hotellet gick vi och beställde en taxi för att ta oss till Wat Phra That Doi Suthep, ett tempel en bit utanför staden på en kulle. Vi tog oss dit med en röd taxi som är en slags ombyggd flakbil. Dessa kallas songthaew och finns överallt i staden.

Vi fastande i en trafikrusning på vägen men som tur verkade vår chaufför veta en genväg. På vägen stannade vi även vid Wat Pha Lat, ett undangömt tempel vid en fors.

Tempel och usikt vid Doi Suthep.

Efter många tempel var det dags för middag, lite planerade av morgondagen och läggdags. 

