Siem Reap dag 1

Idag var det tempel för hela slanten! Orsaken att vi kom till Kambodja var för att se Angkor Wat, världens största tempelkomplex. Ankor Wat byggdes på 1100-talet som ett hinduistiskt tempel och hela området är 160 hektar stort. Förutom Angkor Wat finns det många flera mindre tempel i närheten av Siem Reap som alla kan besökas med samma biljett. 

![IMG_20241220_214039_502](https://github.com/user-attachments/assets/b42fbe0f-2659-475b-ba71-398d767d3b76)


Vi bokade vår tuktuk-skjuts till templen av taxichauffören som körde oss från flygplatsen. Då vi möttes på morgonen för att åka iväg så visade det dock sig att han inte kunde komma utan hans bror skulle köra oss istället. Inga problem med det, vi körde en halvtimme med tuktuk till första templet, Angkor Wat. Det var betydligt större än vad vi föreställt oss, och otroligt detaljrikt. 


![IMG_20241220_213815_251](https://github.com/user-attachments/assets/26ea436d-e33a-456a-803c-0403ee062f6d)


![IMG_20241220_213814_580](https://github.com/user-attachments/assets/d04c4f99-62be-4019-9e42-e3ff9c953f07)


![IMG_20241220_213814_450](https://github.com/user-attachments/assets/eb7b842a-f480-43da-be27-1668b38ac1cc)


![IMG_20241220_213814_772](https://github.com/user-attachments/assets/2f79da90-4ee9-4d9f-8617-be95b984d2dc)

Nästa tempel var Bayon-templet. Det har många torn som alla har ansikten åt alla fyra håll.

![IMG_20241220_213945_629](https://github.com/user-attachments/assets/553a3c9d-303c-45c4-bc03-a37f4be4c42e)


![IMG_20241220_213944_842](https://github.com/user-attachments/assets/a53b71a2-9b85-47c0-86a7-4aaecc398695)


![IMG_20241220_213945_521](https://github.com/user-attachments/assets/273dd524-869b-4108-941b-b3c98fecb0d3)


Preah Khan-templet.

![IMG_20241220_214256_087](https://github.com/user-attachments/assets/6ea38558-79ce-48e4-a18a-04b50b4d842c)


![IMG_20241220_214256_066](https://github.com/user-attachments/assets/9e6edcdd-9d2c-43d3-8a6e-1fd787d5e15f)


Då det var dags för lunch så tog vår chaufför oss till ett ställe längs vägen med ett antal restauranger i plåtskjul. Med tanke på tidigare upplevelser blev vi väldigt osäkra på om vi alls skulle våga äta något här och funderade varför vi inte tagit med oss mellanmål. Vi beställde stekta grönsaker och ris, och hungern övervann osäkerheten, åtminstone för mig. Det återstår att se om det var ett bra beslut eller inte. Under lunchen kom vår chaufför och sa att hans dotters moped gått sönder och att han måste fara, men att hans bror kommer och plockar upp oss istället (hur många bröder har de här människorna?). Efter 40 min dyker nästa chaufför upp, men vi förstår först inte att det är han, eftersom han inte talar engelska.

![IMG_20241220_214709_381](https://github.com/user-attachments/assets/3ce5faf2-2784-4663-90b5-c47f91088614)


![IMG_20241220_214712_587](https://github.com/user-attachments/assets/236e2310-1782-4899-8fc6-168ff20281c8)


Till sist kommer vi vidare och besöker ett tempel i en sjö, Neak Pean. 

![IMG_20241220_214538_009](https://github.com/user-attachments/assets/57cdf186-f183-44d4-acaa-1b56d4087f07)


![IMG_20241220_214538_287](https://github.com/user-attachments/assets/9e4bde08-a67e-49b2-8ddd-3801f87a0897)


![IMG_20241220_214538_482](https://github.com/user-attachments/assets/745d5c4e-898c-4f7c-8ece-a425099ef521)



East Mebon

![IMG_20241220_214746_054](https://github.com/user-attachments/assets/cb3089f5-1be4-4925-a499-53ef14db3348)


![IMG_20241220_214745_439](https://github.com/user-attachments/assets/7ec6514e-50e6-4003-8840-0c0beb691caa)


![IMG_20241220_214745_236](https://github.com/user-attachments/assets/40e5a6ec-2e40-4f36-b05d-0bae064449f7)


Till sist besökte vi templet Ta Prohm, som är speciellt eftersom djungeln tagit över och träd växer på templet på flera ställen. 

![IMG_20241220_214402_710](https://github.com/user-attachments/assets/32105ab6-ef17-41ac-8a12-0febd103e9c1)


![IMG_20241220_214402_304](https://github.com/user-attachments/assets/146560a7-e8e9-4485-89ae-a844c5047817)


![IMG_20241220_214402_744](https://github.com/user-attachments/assets/edd74336-0426-48f0-a4c4-2026acc2ead0)


Det fanns ännu flera tempel att besöka men här kände vi att vi fått tillräckligt med tempel för en dag. Det var också möjligt att köpa flera dagars pass till templen men vi är riktigt nöjda med vårt endagarsbesök. Speciellt Angkor Wat var väldigt imponerande och vi är glada att vi kom hit.

Efteråt tog vi ett dopp i hotellets pool, som var överraskande kall, och gick för att hitta middag. Jag äter pizza och Henrik äter en smaklös hamburgare. 
