---
# example 404.md
layout: default
permalink: /seminyak_dag1.html
---

# Seminyak dag 1

Idag checkade vi ut från vår homestay i Ubud och fick varsitt armband för att skydda mot onda andar. Jag är nöjd att vi valde att bo på en homestay (litet familjeägt boende), för det kändes som man fick se hur människor bor och lever där på ett annat sätt än på vanligt hotell. Ubud var trevligt men kanske lite instängt med sina smala gator och täta bebyggelse.

Efter 23km och 2 h i bilen (Bali är ökänt för sin trafik) kom vi fram till nästa ställe, Seminyak. Vårt hotell låg igen på en mycket smal gränd och Seminyyak verkar överlag ha minst lika trånga gator som Ubud. På hotellet fick vi veta att vårt rum inte ännu var klart eftersom det hade problem med elen. 

Vi gick istället till stranden och bestämde oss för att ta en surflektion! Vår surflärare ( som kallade oss Andre och Elina)  var bra på att förklara hur man skulle göra. Det var första gången vi testade att surfa, fast Henrik hade vindsurfat tidigare. Instruktören hjälpte oss och skuffade ut oss i rätt tid framför vågen och ropade när vi skulle stiga upp, vilket var bra för oss nybörjare. Det var ganska svårt att stiga upp på brädet tillräckligt snabbt och att hålla balansen. Jag lyckades ändå surfa flera gånger in till stranden. Det var också ganska tungt och efter 1,5 h timme kändes det nog i kroppen (speciellt efter att ha slagit i botten då man ramlade). Det var väldigt roligt att testa på att surfa, om vädret är bra kanske vi tar en till lektion.

Efter surfandet gick vi och checkade in på hotellet. Vi har ett stort rum med väldigt stor terrass, mera som en liten lägenhet. Personalen hade dekorerat fint åt oss. Sen var det dags för dusch och middag. 

